{
    "book_name": "Aladab Almufrad",
    "urdu_text": "الادب المفرد یہ کتاب امام المحدثین محمد بن اسماعیل بخاری کی نہایت ہی عمدہ شاہکار ہے جو اسلامی اخلاق وآداب میں انسائکلوپیڈیا کا درجہ رکھتی ہے۔ یہ احمد بن محمد البزاز کی روایت سے ہے اور یہ بزاز وہ نہیں ہے جو صاحب مسند ہیں۔ اسلامی آداب و اطوار کے موضوع پر امام بخاری نے ’’الادب المفرد‘‘ کے نام سے لکھی جو معروف ومشہور ہے۔ اس میں تفصیل کے ساتھ ان احادیث کو پیش فرمایا ہے جن سے ایک اسلامی شخصیت نمایاں ہوتی ہے۔ ایک مسلمان کے شب وروز کیسے گزرتے ہیں وہ اپنے قریبی اعزہ وقارب کے ساتھ کیسا سلوک کرتا ہے دوست واحباب اور پاس پڑوس کے تعلق سے اس کا کیا برتاؤ ہوتا ہے۔ ذاتی اعتبار سے اسے کس مضبوط کردار اور اخلاق کا حامل ہوتا چاہیے۔ ان جیسے بیسیوں موضوعات پر امام بخاری نے اس کتاب میں احادیث جمع فرمائی ہیں۔ الغرض امام بخاری نے احادیث نبویہ اورصحابہ وتابعین کے اقوال میں وارد اسلامی آداب واخلاق کو یکجا کیا ہے۔"
}